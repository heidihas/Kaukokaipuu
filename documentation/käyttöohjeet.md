# Käyttöohjeet



## 1) Tavallinen selaaja

Tavallisen, rekisteröitymättömän selaajan on mahdollista selata sovelluksen tarjoamia matkakohteita painamalla sivun yläpalkin "Destinations"-nappia. Avautuu tarjolla olevien matkakohteiden lista, jossa kohteet ovat suosituimmuusjärjestyksessä. Kohteen nimeä klikkaamalla selaaja saa tarkempaa tietoa kyseisestä kohteesta - erityisesti selaaja löytää kohteessa tarjolla olevien majoitusvaihtoehtojen listan. Majoitusvaihtoehdot ovat samoin saamiensa "tykkäämisten" mukaisessa järjestyksessä. Majoitusvaihtoehdon nimeä klikkaamalla selaaja pääsee tarkemmin tutustumaan kyseisen kohteen ominaisuuksiin ja siellä tarjolla oleviin huonetyyppeihin. Huonetyyppien tiedot on kirjattu listaan, jossa huonetyypit ovat hintansa ja kokonsa mukaisessa järjestyksessä. Sivun alareunassa ovat käytettyjen pikkukuvakkeiden selitykset.

Selaajan on myös mahdollista luoda sovellukseen oman käyttäjätunnuksensa. Tämä tapahtuu klikkaamalla sivun yläreunan "Login"-painiketta ja edelleen avautuvan näkymän vasemmassa yläreunassa olevaa "New account" -nappia. Sovellus esittää lomakkeen, jonka jokaiseen kenttään on vastattava. Virheellisen tiedon tapauksessa "Sign up" -nappia painettaessa sovellus antaa virheilmoitukset punaisessa laatikossa, kentän rivien mukaan. Mikäli selaaja yrittää luoda käyttäjätunnuksen jo olemassa olevalla käyttäjänimellä, pyytää sovellus selaajaa vaihtamaan käyttäjänimeä. Kun kaikki lomakkeen tiedot ovat virheettömiä, sovellukseen luodaan uusi käyttäjätunnus "Sign up" -napin painalluksella.


## 2) Rekisteröitynyt käyttäjä

Rekisteröitynyt käyttäjä pääsee kirjautumaan sisään sovellukseen sivun yläpalkin "Login"-nappia painamalla. Sovellus pyytää käyttäjän käyttäjänimeä ja salasanaa sekä tarkistaa annetut tiedot käyttäjän painaessa sisäänkirjautumisnäkymän "Login"-nappia. Virheellisestä tiedosta ilmoitetaan. 

Kun rekisteröitynyt käyttäjä on kirjautunut sisään tunnuksillaan, on käyttäjän mahdollista selata sovelluksen tarjoamia matkakohteita ja niiden majoitusvaihtoehtoja samaan tapaan, kuin yllä esitettiin tavallisen selaajan tapauksessa. Erona tavallisen selaajan tilanteeseen on se, että rekisteröityneen käyttäjän on mahdollista "tykätä" sekä valitsemastaan matkakohteesta että majoitusvaihtoehdosta kunkin omalla sivullaan. "Tykkääminen" tapahtuu "Like"-nappia painamalla. Lisäksi rekisteröityneelle käyttäjälle on tarjolla huoneen varaaminen valitsemansa matkakohteen valitsemassaan majoitusvaihtoehdossa. Jos majoitusvaihtoehdon huonetyyppi on edelleen tarjolla - se ei ole varattu täyteen - on huonetyypin rivillä "Book"-nappi. Muussa tapauksessa napin paikalla lukee "Fully booked", eikä nappia ole mahdollista painaa. "Book"-nappia painamalla rekisteröitynyt käyttäjä siirtyy varaamiseen. Varausnäkymässä ilmoitetaan tehtävän varauksen tiedot ja pyydetään käyttäjää valitsemaan varausvahvistuksen toimitus sähköpostitse ja/tai tekstiviestillä. "Book"-napin painaminen johtaa varauksen lähettämiseen vain, jos jompikumpi tai molemmat toimitusvaihtoehdoista ovat valittuna.

Sekä onnistunut varaaminen että sivuston yläpalkin "My page"-kohdan painaminen johtaa rekisteröityneen käyttäjän omalle sivulle. Omalla sivulla esitetään kirjautuneena olevan käyttäjän tiedot ja kyseiseen käyttäjään liittyvät varauspyynnöt. Sovelluksen ylläpitäjän hyväksymät varauspyynnöt ovat omassa listassaan, samoin vielä hyväksyntää odottavat varauspyynnöt, jotka käyttäjä voi halutessaan peruuttaa varausnumeron alla olevaa roskakorinappia painamalla. Näkymän alla olevan isomman roskakorinapin painaminen poistaa kirjautuneena olevan käyttäjätunnuksen tietoineen. Kynänappi puolestaan mahdollistaa käyttäjätietojen muokkaamisen. Tietojen muokkaussivulla muokattavien käyttäjätietojen kentissä on oletuksena tämänhetkinen sovelluksen muistissa oleva tieto. Muutokset saa voimaan "Change"-nappia painamalla, virhetapauksessa sivun alareunaan punaiseen laatikkoon ilmestyy lista virheilmoituksista.


## 3) Ylläpitäjä
